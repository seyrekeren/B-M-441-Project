"# BIM-441-Project" 
Çelebi	Seyahat	Acentesi
	Bilet-Tatil	Sistemi	
Çelebi Seyahat Acentesi, verdiği tatil ve ulaşım hizmetlerini bilgi sisteminde yönetmek istemektedir. 
Bilgi sisteminin taşıması gereken özellikler aşağıda belirtilmiştir. İşlemlerin değinilmemiş kural ve
ayrıntıları, proje grubuna bırakılmıştır. Bu yöndeki varsayımlarınızı mutlaka açıkça belirtiniz. Bu 
varsayımların gerçeklenmesine yönelik özelliklerin dışında büyük ölçekli yeni bir özellik eklemeyiniz.
• Acentede Uçan Türk özel havayolu, Devlet Demir Yolları (TCDD) ve YTUR otobüs firmalarının 
biletleri satılmaktadır. İleride başka firmaların da biletlerinin satılması düşünülmektedir. 
• Müşteri bilet almak istediğinde, hangi firmanın biletini istediğini ve tarih ile çıkış-varış 
noktalarını acente görevlisine bildirir. Görevli, aldığı bilgileri sistemi kullanarak ilgili firmanın 
bilet satış sistemine aktararak, mevcudiyet ve fiyat bilgilerini alır. Müşteri onay verip ödemeyi 
yaparsa, bileti keser ve ilgili firmanın sistemini haberdar eder. 
• Acente tatil rezervasyonu da yapmaktadır. Bunun için çeşitli otellerle anlaşma imzalamıştır. 
Otellerin bulundukları bölgeler ve rezervasyon kabul ettikleri tarihleri acente sisteminde 
tanımlı olacaktır. Müşteri gitmek istediği bölgeyi ve tarihi görevliye söylediğinde, görevli bu 
bilgileri sisteme girecek, uygun alternatifleri müşteriye sunacaktır. Müşterinin seçtiği zaman ve 
otel için rezervasyon işlemi sisteme kayıt edilecek, ödemesi yapıldığında ilgili otel sistemi 
haberdar edilecektir.
• Acente, nakit, kredi kartı ve çek ile ödemeyi kabul etmektedir. İleride başka ödeme türleri 
düşünülmemektedir. 
• Müşterilere aldıkları biletler ve tatillere göre belirli puanlar verilmektedir. Örneğin Uçan Türk 
havayolları ile alınan biletler sayesinde ücretin %1’i, alınan tatillerde otele göre gün bazında 
ücretin %2’si puan verilmektedir. Bu puanları yönetim belirleyerek uygulamakta, istediğinde 
değiştirmektedir. 
• Müşteri bilet ya da tatil rezervasyonu yaptığında, ödeme için biriken puanlarını da kullanabilir. 
Bu durumda tutarda müşterinin puanı kadar indirim yapılmalı, indirilen tutar kadar puan 
silinmelidir.
